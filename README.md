# SandRover Wheelchair
<h2 align= center>
Έργο για συμμετοχή στο 8ο Πανελλήνιο Διαγωνισμό Ανοιχτών Τεχνολογιών στην Εκπαίδευση: <br>
Ανοιχτές Τεχνολογίες για το Κοινό Καλό
</h2>
<br>
<p>
Τα άτομα με κινητικά προβλήματα μπορούν σήμερα να μετακινηθούν στους περισσότερους χώρους, είτε με σχετική ευκολία είτε με αυξημένο βαθμό δυσκολίας. Υπάρχει, ωστόσο, ένας χώρος που παραμένει σχεδόν <b>100% απαγορευτικός</b> για αυτά: οι παραλίες και οι αμμώδεις εκτάσεις.
</p>
<p>
Η ομάδα ρομποτικής του <b>2ου ΕΠΑΛ / ΕΚ Αγρινίου</b>, αναγνωρίζοντας τη σοβαρότητα του προβλήματος και το γεγονός ότι πρόκειται για έναν βασικό χώρο αναψυχής που αποκλείει τα άτομα με κινητικά προβλήματα, προτείνει μια καινοτόμο λύση που θα διασφαλίζει την ισότιμη πρόσβασή τους στις παραλίες.
</p>
<p>
Συγκεκριμένα, προτείνεται η υλοποίηση ενός <b>αυτόματου ρομποτικού ερπυστριοφόρου οχήματος</b>, το οποίο θα μπορεί να προσαρμόζεται σε αναπηρικό αμαξίδιο και να μεταφέρει με ασφάλεια τον χρήστη στην αμμουδιά. Το ερπυστριοφόρο σύστημα επιτρέπει την κίνηση σε ασταθή και μαλακά εδάφη, όπως η άμμος, εξασφαλίζοντας σταθερότητα και ασφάλεια.
</p>
<p>
Για τη μείωση του κόστους αλλά και την αποφυγή της ανάγκης μεταφοράς του εξοπλισμού από τον ίδιο τον χρήστη, προτείνεται η δημιουργία ειδικά διαμορφωμένων χώρων στις οργανωμένες παραλίες. Εκεί, ο δήμος ή ο αρμόδιος φορέας θα μπορεί να παρέχει δωρεάν τα οχήματα αυτά. Παράλληλα, στον χώρο θα μπορούσε να εγκατασταθεί φωτοβολταϊκό σύστημα, το οποίο θα χρησιμοποιείται για τη φόρτιση των οχημάτων, ενισχύοντας τη βιώσιμη και οικολογική λειτουργία της πρότασης.
</p>
